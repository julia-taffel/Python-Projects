Zadanie 4

Pod zmienną wejscie dostępna jest lista słowników. Każdy słownik zawiera dane parametryczne pewnej planetoidy. Twój team executive pro super manager podczas studiów oblał dwukrotnie zajęcia z programowania obiektowego, więc wszystkie programy, które piszecie, muszą być pisane całkowicie funkcyjnie, nawet jeśli nie ma to żadnego sensu. Z tego więc względu mamy funkcję count_refluxibility liczącą poziom reflusywności\* , która przyjmuje 87 argumentów, będących parametrami ze słownika oraz jeden argument position odpowiedzialny za pozycję planetoidy względem gwiazdy. Tym samym każde wywołanie wymaga albo podania wszystkich 88 argumentów, albo rozpakowania słownika i podania pozycji. To drugie rozwiązanie, choć wystarczająco proste dla przeciętnego programisty, znacząco przekracza kompetencje astronoma, który będzie korzystał z naszego programu (to bardzo słaby astronom). W związku z tym szef kazał ci napisać program, który przeiteruje po liście słowników i w każdym słowniku doda klucz "count_refluxibility", pod którym będzie dostępna funkcja przyjmująca jeden argument - pozycję - i licząca refluksywność dla tej konkretnej planetoidy. Listę słowników po dodaniu stosownej funkcji do każdego z nich, zapisz pod zmienną wyjscie.

\*- nie ma czegoś takiego
